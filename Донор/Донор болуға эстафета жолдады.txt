Донор болуға эстафета жолдады

«Донорлық ... Өмір сақтау» атты акцияға қатысу үшін ұйым қызметкерлері бас қаладағы Қан орталығына таң бозынан жиналды. 22 жастағы Айбек Ерболұлы үш жылдан бері өз еркімен қан тапсырып келеді. Бұған оның қан қысымының жоғары болуы себеп болған. «Қан қысымым жоғары болып, түрлі дәрі-дәрмектерді іштім. Таныстарым қан тапсыруға кеңес берді. Ең алғаш 19 жасымда донор болдым. Қазір қан қысымым тұрақты. Дәрі ішуді де тоқтаттым. Бүгін қызметтестеріммен бірге қан тапсырып жатқаныма өте қуаныштымын», дейді ол.
Керісінше, Камила Бекпен­бетова қан тапсыру тура­лы дұрыс түсінікте болмаған. «Қан тапсыру өте ауыр болады деп қор­қатынмын. Бірақ бүгін бәрі жеңіл өтті. Донор болудың қан­­­ша­лықты сауапты іс екенін, ден­­­сау­­лыққа пайдасын ұқтым. Енді айна­­ла­м­дағылардың бәріне на­си­­хат­т­ау­ға дайынмын», дейді ол.
Жыл сайын елімізде 200 мың­дай адам қан тапсырса, оның 78 пайызын ерікті донорлар құрайды. Елордада жылына шамамен 15 мың адам қан қажет етсе, 40 мыңға жуық кісі келіп қан тапсырады екен. Ал олардың 90 пайызы қанын тегін береді. Мамандар ақылы донорлардың көпшілігі сирек кездесетін қан тобындағылар екенін айтады.
«Біз осы акцияны ұйым­дас­тырған «Қазақстан құры­лыс­шылар одағына» шек­сіз алғысы­мызды айтамыз. Бұл ұжымның бастамасы көпке өнеге», деді қуа­ны­шымен бөліс­кен Трансфу­зио­логия ғылыми-өндірістік ор­­та­­лы­ғының мейір­бикесі Да­мелия Сұлубекова.
Акция соңында қатысушылар «Стройкласс» құрылыс компаниясына қайырымдылық эстафетасын жолдады. «Қазақстан құрылысшылар одағы» РЗТБ төрағасының бірінші орынбасары Аяжан Өтеуова бұл акцияның құрылыс қызметкерлері тарапынан қолдау тауып, эстафета­ның сәтті жалғасатынына сенімді екенін айтты.
Жаңалықтарды Telegram каналымыздан оқыңыз
арнамызға жазылыңыз