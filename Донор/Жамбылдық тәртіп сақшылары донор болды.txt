Жамбылдық тәртіп сақшылары донор болды

Бұл тәртіп сақшылары үшін дәстүрлі шара. Олар жылына екі мәрте облыстық қан орталығына келуді дағдыға айналдырған. Донор болу арқылы қанға зәру науқастарға көмек беруді ұйғарды.
Әуелі қан таптырмас бұрын донорлар алдымен медициналық сауалнама толтырды. Қан қысымы өлшеніп, түрлі ауру белгілерінің бар-жоғы зертханалық жолмен анықталды. Тек соның қорытындысы бойынша ғана қан тапсыруға рұқсат алды. Әрқайсысынан 450 граммнан қан тапсырды. Жиылған қан қорының құрамында сирек кездесетін теріс резусті қан тобына ие сақшылар да болды. Сондықтан ол қызметкерлерді орталық айрықша назарына алды. Ақ халаттылар тапсырылған қан көлемі мен оның мінсіз сапасына баса назар аударады. Сондай-ақ, донордың денсаулығы да қадағалауда болады.
Іс-шараға ұжым ұйымдасқан түрде бір кісідей атсалысты. Олар бұл күні қан тапсырып, донор атанды. Дәрігерлердің дерегіне сәйкес қазіргі таңда жас донорлар саны аз. Олар үнемі қан тапсырып жүрсе, зиянды әдеттерден аулақ болып, сәйкесінше, салауатты өмір салтын ұстанатын жас буын қатарының артатынына сенімді.
Жаңалықтарды Telegram каналымыздан оқыңыз
арнамызға жазылыңыз